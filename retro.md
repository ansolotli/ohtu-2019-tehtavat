
## Retrospektiivitiivistelmä

"Start, Stop, Continue, More of, Less of Wheel" ja "Glad, Sad, Mad" ovat retrospektiivitekniikoita, joissa luokitellaan
edellisen sprintin tapahtumia ja käytänteitä eri kategorioihin ja pohditaan, missä olisi kehitettävää tai kiitettävää  
seuraavia sprinttejä ajatellen.

Wheel on lyhyehkö retrospektiivi, johon varataan ryhmän koosta riippuen 10-25 minuuttia aikaa. Apuna käytetään julistetta, 
johon kirjoitetaan kategorioittain huomioita kuluneesta sprintistä. Pääpaino on kuitenkin keskustelussa: kommentoimista 
rohkaistaan eikä esimerkiksi hiljaisuuksia katkaista välittömästi, jotta osanottajilla on aikaa pohtia mennyttä sprinttiä.

Glad, Sad, Mad taas saattaa kestää tunninkin. Prosessi vaikuttaa systemaattisemmalta kuin Wheelin tapauksessa. Jokainen osanottaja 
miettii itsenäisesti, mitkä asiat nousivat esiin edellisessä sprintissä ja mihin kategoriaan ne kuuluvat. Kaikkien
ajatukset kerätään yhteen ja niiden merkittävyydestä äänestetään, minkä jälkeen aiheista keskustellaan 
yhdessä tärkeimmästä alkaen, kunnes aika loppuu tai kaikki aiheet on käsitelty. Mad-kategoriassa huomioidaan myös tiimin ulkopuoliset,
mutta projektiin vaikuttavat seikat.

Tekniikoissa on eroja, mutta ne kumpikin pyrkivät parantamaan tiimin työskentelytapoja samoin kuin huomioimaan jo olemassaolevat,
toimivat ja kiitettävät käytänteet.
